---
title: ΕΡΓΑΣΙΑ ΡΟΜΠΟΤΙΚΗΣ PICK AND PLACE
author: ΠΑΝΑΓΙΩΤΗΣ ΠΑΠΑΝΙΚΟΛΑΟΥ AM 1067431
date: 2022-06-19
---

Η υλοποίηση βασίζεται στο αρχείο tiago pick place.py στο οποίο έχουν προστεθεί 
οι απαραίτητες συναρτήσεις για τον έλεγχο του ρομπότ. Επίσης χρησιμοποιείται 
το δοθέν utils.py καθώς και ένα αρχείο βοηθητικών συναρτήσεων από παλιότερο 
εργαστήριο μετονομασμένο σε lab\_utils.py από το οποίο εισάγεται ο υπολογισμός 
του adjoint matrix. Στο κεντρικό βρόγχο προσομοίωσης βρίσκεται μια κλήση στη 
συνάρτηση move\_arm η οποία ενημερώνει της εντολές στις αρθρώσεις του ρομπότ 
με βάση τον ελεγκτή. To αρχείο εκτέλεσης έχει μετονομαστεί σε pickplace.py.


# ΣΥΜΠΕΡΙΦΟΡΑ
Για την υλοποίηση του behavior tree αντιμετώπισα δυσκολία καθώς γράφοντας 
τον ελεγκτή κατέληξα με μια μόνο συμπεριφορά για το ρομπότ: μετακίνησε το 
end effector προς τον στόχο και κλείσε τη δαγκάνα αν έχει κάτι μπροστά της.

Συγκεκριμένα οι μεταβλητές στη λειτουργία του ρομπότ κατά την εκτέλεση του pick and place συνοψίζονται στις εξής:

$$
\text{Στόχος} = \begin{cases} \text{Κουτί} & \text{Αν το κουτί δεν βρίσκεται εντός του άκρου} \\ \text{Στόχος-καλάθι} & \text{Αλλιώς} \end{cases}
$$

$$
\text{Στόχος-καλάθι} = \begin{cases} \text{Πάτος του καλαθιού} & \text{Αν το κουτί βρίσκεται πάνω από το καλάθι} \\ \text{Λίγο πάνω από το καλάθι} & \text{Αλλιώς} \end{cases}
$$

$$
\text{Δαγκάνα} = \begin{cases} \text{Κλειστή} & \text{Αν το κουτί βρίσκεται εντός του άκρου} \\ \text{Ανοιχτή} & \text{Αλλιώς} \end{cases}
$$

Αρχικά αυτές οι μεταβλητές υπολογίζονταν εντός του ελεγκτή task space καθώς 
είναι απλά συναρτήσεις των θέσεων του άκρου, καλαθιού και κύβου. Για να 
μετατραπεί σε behavior tree δίνονται ως παράμετροι στον ελεγκτή task space και 
επιλέγονται από ένα if-else μασκαρεμένο ως behavior tree.

Έτσι καταλήγουμε σε τρεις συμπεριφορές, όλες υλοποιημένες το ίδιο: 

- `pick_cube`: Πηγαίνει το άκρο του βραχίονα προς το κύβο με ανοιχτή δαγκάνα

- `place_above_basket`: Πηγαίνει το άκρο του βραχίονα πάνω από το καλάθι με κλειστή δαγκάνα

- `place_basket`: Πηγαίνει το άκρο του βραχίονα μέσα στο καλάθι με κλειστή δαγκάνα

# TASK SPACE CONTROLLER
Η βάση είναι ένας απλός P task space controller. Καθώς οι στόχοι παραμένουν 
σταθεροί και χάρις στους κινητήρες servo δεν παρατηρείται ταλάντωση γύρω από 
το στόχο δεν βρήκα λόγο να χρησιμοποιήσω PI ή PID ελεγκτή για το συγκεκριμένο 
πρόβλημα. O P ελεγκτής υπολογίζει την επιθυμιτή μεταβολή του άκρου σε task 
space η οποία μετατρέπεται σε commands πολλαπλασιάζοντας με την ανάστροφη 
ιακωβιανή. Ο κώδικας για αυτό το μέρος προέρχεται από την 2η ατομική εργασία 
καθώς και από σχετικά εργαστήρια. Για ποιο ομαλές κινήσεις οι εντολές πριν σταλθούν στις αρθρώσεις κανονικοποιούνται ώστε να έχουν συνολικό άθροισμα τετραγώνων 1.

Ο task space 
ελεγκτής επίσης καθορίζει ποιες αρθρώσεις θα πραγματοποιήσουν όντως τα 
commands που προέκυψαν από το task space velocity. Αν το ρομπότ είναι 
γυρισμένο προς τη γενική κατεύθυνση του στόχου του οι ενεργές αρθρώσεις θα 
είναι οι rot\_z, pos\_x, pos\_y της βάσης καθώς και οι αρθρώσεις του βραχίονα. 
Αν η διεύθυνση που κοιτάει το ρομπότ είναι αρκετά μακριά από το στόχο η μόνη 
ενεργή άρθρωση θα είναι η περιστροφή της βάσης. 

Η εντολή ανοίγματος/ κλεισίματος της δαγκάνας είναι hardcoded και εξαρτάται 
μόνο από μια σημαία ελέγχου που δίνεται από το behavior tree.
